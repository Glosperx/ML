Gdzie mieszkam
Mieszkam w środku Europy – w Polsce. Ale w którym mieście mieszkam? Poniżej przedstawię kilka podpowiedzi które powinny ułatwić rozwiązanie tej zagadki.

Moje miasto jest czwarte w Polsce pod względem liczby ludności. Znajdziesz w nim miejsca, które nazywają się tak samo jak inne miejsca na świecie – np. Kilimandżaro albo Morskie Oko. Znana jest też Fontanna Multimedialna umieszczona obok Hali Stulecia.

Jeszcze kilkadziesiąt lat temu miasto nie należało do Polski. Moje miasto ma mnóstwo mostów, rzek oraz wysp i wysepek. W moim mieście znajdziecie też fosę, która cały czas działa i w której cały czas jest woda. Z mojego miasta bliżej jest do stolicy Niemiec – Berlina niż do stolicy Polski – Warszawy.

Miasto jest bardzo lubiane przez turystów – każdego roku miliony z nich chodzą po ulicach miasta. Wielu z nich odwiedza nasze słynne ZOO. Bardzo popularne w nim jest Afrykarium, w którym możliwe jest oglądanie wielu zwierząt w prawie naturalnych warunkach.

Dla miłośników kultury miasto oferuje liczne teatry, kina i muzea. Miasto zostało wybrane Europejską Stolicą Kultury 2016 i Światową Stolicą Książki 2016.

Czy wystarczy już tych podpowiedzi? Jeśli nie – to jeszcze ostatnia: łacińska nazwa mojego miasta to Vratislavia, a niemiecka to Breslau. Czy już znasz odpowiedź? Tak, to Wrocław!
Kolory
Cześć! To znowu ja - Ania. Teraz opowiem wam o moich ulubionych i najmniej lubianych kolorach. Zawsze lubiłam wesołe kolory. Jako dziecko lubiłam kolor różowy, niebieski i żółty. Na jednym ze zdjęć z dzieciństwa ubrana jestem w różową bluzkę, niebieskie spodnie i żółte buty. To moje ulubione zdjęcie! Jako nastolatka lubiłam szczególnie kolor czerwony. Moja ulubiona sukienka jest czerwona! Na studiach polubiłam kolor pomarańczowy i zielony. Moja ulubiona czapka, szalik i rękawiczki są zielone! Biały, złoty i srebrny to również kolory, które lubię. Moim ulubionym kolorem w tej chwili jest zielony. Kto wie, jakie kolory będę lubić w przyszłości. Być może fioletowy?

Nie lubię smutnych kolorów takich jak: czarny, brązowy, szary, granatowy i ciemnozielony. Nie noszę ubrań w tych kolorach. Również w moim pokoju mało jest przedmiotów w ciemnych kolorach. Czasami noszę czarne, brązowe i szare rajstopy. Mam również kilka par kolczyków, kilka naszyjników i bransoletek w tych kolorach. Poza tym, szary, czarny i brązowy nie występują w mojej szafie.